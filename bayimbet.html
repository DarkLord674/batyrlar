<!DOCTYPE html>
<html lang="kk">
<head>
    <meta charset="UTF-8">
    <title>Бәйімбет Төбетұлы</title>
    <link rel="stylesheet" href="batyr2.css">
</head>
<body>

    <header class="page-header">
        <h1>Бәйімбет Төбетұлы</h1>
    </header>

    <main>
        <section class="hero-section">
            <div class="hero-image-container">
                <img src="bayimbet.png" alt="Бәйімбет Төбетұлы" class="hero-image">
            </div>
            <div class="hero-bio">
                <h1>Бәйімбет Төбетұлы</h1>
                <h2>(1692-1779) — батыр.</h2>
                <p>
                    <b>Бәйімбет Төбетұлы</b> (1692, Көкшетау өңіріндегі Үлкен Қарой мекені – 1779) – Орта Жүздің Құрсары керей руынан шыққан батыр. Атасы Есбол абыз атанған. Әкесі Төбет өзінің байлығымен аты шыққан. Осыншама байлықты қорғау үшін де қаншама сенімді атарман-шабарман керек. Төбеттің төрт ұлы да батыр болған: Өтебай, Бәйімбет, Асан, Үсен.
                </p>
                <p>
                    Б. батырдың даңқы есімі кешелі-бүгінгі Ресейдің Омбы, Солт. Қазақстан обл.-ында қалың қазақ даласын аралап, батырлық пен ерліктің рәмізіндей ел аузында сақталып қалған. Әйгілі батыр (атақты жоңғар батыры – ол Жоңғар хандығын Галдан Церен (1693-1745) билеп тұрған кезінде Ресей арасындағы Еділ бойындағы қалмақтармен Жоңғар мемл-нің арасында жүрген мәмілегер, елші) қазақ жерін (қазіргі Омбы обл.) басып жүргенде келіспеушілік болып, Б. батырмен жекпе-жекке шығып ауыр жарақат алады.
                </p>
                <p>
                    Б. батырдың он екі таспа қамшысы Әйгілінің жауырынына тиіп, оны есінен тандырып атынан құлатады. Әйгіліні өз өсиеті бойынша Б. батыр 1732 ж. Тұздыкөл көлінің маңына жерлейді. Кейіннен бұл көлді қазақтар Әйгілі көлі деп атап кетеді.
                </p>
                <p>
                    Б. 16-18 жасында атқа қонып, ағасы Өтебаймен және серіктерімен ел еркіндігі жолында Абылай ханның орда сарбаздарының қатарына қосылады. Б. батырдың ағасы Өтебай, інілері Асан, Үсен батырлар да 1732 ж. тамыз айындағы, 1741 ж. ақпан айындағы, 1752 ж. қыркүйек айындағы қалмақ әскерлерімен Орта жүз жеріндегі соғысы, 1751–75 ж. Абылай ханның бірнеше шешуші шайқастарына қатысып, сенімді серіктерінің біріне айналады.
                </p>
                <p>
                    Омбы архивінен табылған деректер мен құжаттардан Б. батыр Керей-Атығай елін басқарып, жүгін арқалай білген «бек» аталған және патша ағзамның сарайына барған «елші» ретінде білеміз. Б. батырдың 8 баласы болған: бірінші әйелі Сәлмен қожаның қызы Ұмсынай есімді бәйбішесінен Қарақожа, Биқожа, Байқожа, Қожағұл, екінші әйелінен Көлбай, Елшібай, Тайкелтір, үшінші әйелі Мұхлисадан (жорықтан әкелген князь Пахриденнің қызы) Есмұхамед туады (өз ағайындарының арасында «Естек» атанып кеткен).
                </p>
                 <p>
                    Батыр жаугершілік жорықтарынан қайтқанда «қырғыз», «естек», «қалпақ» қыздарын әкеліп тұқымына қосқан екен. Сондықтан Б. батырдың ұрпақтарының ішінде шешелерінің атымен «қырғыз», «естек», «қалпақ» аталатын рулар бар.
                </p>
                <p>
                    Қыстың қырау кезінде қайтыс болған бабамызды жаңа сойылған жылқының терісіне орап, ауа кірмейтіндей етіп таспамен бітеу тігіп, сыртын қара маймен майлап сақтаған екен. Күн жылынғасын мәйітті қасиетті орнына жеткізіп жерлеген екен. Қазақстан егемендік алғасын Б. ұрпақтары 2010 ж. 17 қыркүйекте Түркістандағы Қожа Ахмет Яссауи кесенесінде жерленген бабасына арнап дұға оқытып, ас берді. 2011 ж. 2 шілдеде Ресейдің Омбы обл. Называй ауд-ның Бәйімбет а-да үлкен елдік шара өтіп, Б. батыр рухына дұға оқылып, ас берілді.
                </p>
                <p>
                    Астанада, 2015 ж. 18 сәуірде, Л.Н. Гумилев атын. Еуразия Ұлттық ун-тінде Қазақ хандығының 550-жылдығына арналған «Бәйімбет батыр – Қазақ хандығының көрнекті батыры» атты халықаралық ғыл.-тәжір. конф. өтті. Ақмола обл. әкімдігі 2018 ж. 14 мамыр № А-6/261 қаулысы және Ақмола обл. мәслихаты 2018 ж. 14 маусым № 6С-21-6 шешімімен «Бірлік» шағын ауд-ның Ботаника көшесі Б. көшесі болып өзгертілді. Көкшетау қ. әкімш-нің ұйымдастыруымен көшені ашу салтанаты 2018 ж. 12 қыркүйекте өтті.
                </p>
                <a href="quiz14.html" class="quiz-button">Тест тапсыру</a>
            </div>
        </section>
    </main>
                <div class="video-container">
   <iframe 
            src="https://www.youtube.com/embed/s7IGP-66COA" 
            title="YouTube video player" 
            frameborder="0" 
            allow="accelerometer; autoplay; clipboard-write; encrypted-media; gyroscope; picture-in-picture" 
            allowfullscreen>
        </iframe>
    </div>
</body>
</html>